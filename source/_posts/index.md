---
title: Jak to všechno začalo
---
Když jsme s Jankou začali chodit, tak jako první udělala 2 věci - koupila si psa a na měsíc odjela na Nový Zéland. Krajinou byla zcela unesena a dohodli jsme se, že tam jednou vyrazíme spolu.

Uběhlo 12 let, Jessince zešedivěl čumáček, narodily se nám tři krásné dcery a je to tady - v neděli odlétáme z Prahy na naši první experimentální expediční dovolenou.

[Plán cesty](/route-plan)

{% raw %}
<iframe style="border:none" src="https://en.frame.mapy.cz/s/lorukusado" width="400" height="280" frameborder="0"></iframe>
{% endraw %}

Intuice napovídá, že vyrazit s třemi malými holčičkami na téměř 2 měsíce na druhý konec světa nemůže být dobrý nápad. Zcela souhlasím - je to uplná kravina. Nezbývá než doufat, že to bude jedna z těch kravin, která nám toho mnohem víc dá než vezme. Která nám ukáže, že jako rodina ustojíme každou výzvu. Že to prostě bude zážitek, na který budeme dlouho vzpomínat.

Nyní je čtvrtek - několik hodin po půlnoci a dnes nás čeká první dopravní test - jedeme vlakem do Prahy. Máme rezervované celé dětské kupé a holky jsou celkem zvyklé cestovat. Tady problémy neočekávám.

Nechť nám tento blog slouží jako fotoalbum, kronika a zdroj krásných vzpomínek, až se do něj zase jednou po letech podíváme.